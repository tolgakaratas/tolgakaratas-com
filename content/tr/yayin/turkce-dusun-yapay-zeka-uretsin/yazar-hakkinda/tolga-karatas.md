---
title: "Tolga Karataş"
weight: 1
type: docs
---

### ÇALIŞMA HAYATI
2002 yılından itibaren bilişim sektöründe çalışmaktadır.
Avrupa ve Türkiye’de yapılan e-devlet projelerinin yönetiminde ve birçok yeni nesil ürün ve hizmet geliştirilmesinde önemli görevler üstlenmiştir.

Birleşmiş Milletler Sınai Kalkınma Örgütü UNIDO tarafından yöneticilerin veriye dayalı doğru ve hızlı kararlar alabilmesi için yürütülen; şehirlere yayılmış onbinlerce algılayıcı sensörden 7/24 toplanan verilerin anlık izlendiği ASIDEES akıllı şehircilik yönetim operasyon merkezleri projesinde danışman ve uygulayıcı olarak görev almış, 5 ülkedeki yazılım geliştirme ekiplerinin tüm koordinasyon merkez iletişim ve süreç takibi platform alt yapılarını kurmuştur.

Kamu hizmetleri, savunma sanayi, yerel yönetimler, finans, sigorta, telekomünikasyon, medya, e-ticaret, şans oyunları, hızlı tüketim, elektronik, IoT, imalat, tarım, lojistik, sağlık ve eğitim sektörlerinde, yüzden fazla projede, teknik uzman, yazılım geliştirici, denetçi, zafiyet analisti, risk analisti, danışman, orta ve üst düzey yönetici görevlerinde bulunmuştur.

### TİCARİ FAALİYETLERİ
4 şirketin kurucusu, bir çok projenin yatırımcısı ve ortağıdır.
2008 yılında Ukrayna'da İlim Technology'i kurmuş ve uluslararası ortakları ile 10 yılda 30 proje gerçekleştirmiştir.
2018 yılında İstanbul'da İlim Teknoloji A.Ş. ve Denomas Denetim Otomasyon firmalarını kurmuştur.

İlim Teknoloji A.Ş. eğitim, danışmanlık ve yazılım geliştirme alanında hizmetler sunmakta ve uluslararası projeler sürdürmektedir.

Denomas Denetim Otomasyon yazılım ar-ge şirketi, Yıldız Teknik Üniversitesi Teknopark bünyesinde, 17 farklı kategoride tüm marka model cihazların durum ve arızalarını izleyen monitoring yazılımı kategorisinde, ithal ikame ürün olarak sanayi bakanlığı, ticaret odası, üniversite ve teknopark heyetleri tarafından onaylanan, tescil edilen yerli malı belgeli sektördeki ilk ve tek yazılım platformunu geliştirmiştir.

### DEVAM EDEN PROJELERİ
*   Yönetim Otomasyon Yazılımları
*   Güvenlik Otomasyon Yazılımları
*   Veri Analiz Yazılımları
*   Finansal Risk Analiz Yazılımları

### UZMANLIK ALANLARI
Siber güvenlik, stratejik güvenlik, uluslararası uyum standartları, zafiyet ve risk analizi çalışmaları, yazılım geliştirme süreçleri, sistem geliştirme yaşam döngüsü (SDLC), teknik testler, risk azaltma önlem planlama çalışmaları, dağıtık sistemlerin merkezden izlenip yönetilmesi, güvenli yazılım geliştirme, bulut, sunucu, network yönetimi, web uygulamalarının aşırı yük ve trafik altında performans optimizasyonu, bilişim saha destek ekiplerinin koordinasyonu ve mevzuata uygunluğun denetlenmesi konularında uzmandır.

### AKADEMİK KARİYERİ
Ukrayna Devlet Telekomünikasyon Üniversitesinde “Bilgi Güvenliği Yönetimi” (Information Security Management), “Yasal mevzuat uyumlulukları” (information security legal compliance), Bankacılık ve Ödeme Kartları Endüstrisi Bilgi Güvenliği Yönetimi Sistemi (Banking and Payment Card Industry Compliance), Kişisel verilerin gizliliğinin mevzuat uyumluluğunun yönetimi (General Data Protection Regulation - GDPR) dersleri vermiştir.

Bilgi Üniversitesi, Bahçeşehir Üniversitesi ve Konya Tarım Üniversitesinde misafir hoca olarak adli bilişim, dijital delil incelemesi, ethical hacking, bilgi güvenliği, güvenlik standartları, acil durum planlama ve müdahale süreçleri konularında dersler vermiştir.

### ÖDÜLLERİ
2017 yılında Kiev'de en iyi blockchain hackathon projesi ödülünü ekibiyle almıştır.
Görev aldığı güvenlik, akıllı şehircilik ve alt yapı yönetimi projeleri onlarca ödül almıştır.

### EĞİTİMİ
Ukrayna Kiev Politeknik Enstitüsü (National Technical University of Ukraine “Igor Sikorsky Kyiv Polytechnic Institute”) ve Ukrayna Devlet Telekomünikasyon Üniversitesi (State University of Telecommunication) mezunudur.
Rusça, Ukraynaca
